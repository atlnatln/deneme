ORDU-TRABZON-RİZE-GİRESUN-GÜMÜŞHANE-ARTVİN PLANLAMA BÖLGESİ
1/100.000 ÖLÇEKLİ
ÇEVRE DÜZENİ PLANI
PLAN HÜKÜMLERİ

1. AMAÇ
Ordu, Trabzon, Rize, Giresun, Gümüşhane, Artvin Planlama Bölgesi 1/100.000 Ölçekli Çevre Düzeni Planında (ÇDP) temel amaç; Planlama Bölgesinin ulusal ve uluslararası önemini arttıracak, çevre korumayı öncelik olarak seçmiş, bölgesel dengesizlikleri gidermeye yönelik, bilgi toplumunun gereklerine uygun ve toplumsal meşruiyeti olan bir iktisadi kalkınma modeli çerçevesinde yerel kaynakların optimum ve sürdürülebilir gelişimini/kullanımını sağlayacak, geleceğe yönelik arazi kullanım kararlarını uygulama politikaları ile birlikte geliştirmektir.

2. KAPSAM VE ALAN
Bu planın alanı Ordu, Trabzon, Rize, Giresun, Gümüşhane, Artvin il sınırları içinde, planın amacı doğrultusunda her İl’e yönelik arazi kullanım kararları ve plan hükümlerini kapsamaktadır. Toplam olarak 35.729 km2’lik bir alanı kapsayan Planlama Bölgesi içeresinde 75 adet ilçe belediyesi, 104 belde belediyesi ve 1539 adet köy yerleşmesi bulunmaktadır.

