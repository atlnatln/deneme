T.C.ÇEVRE VE ŞEHİRCİLİK BAKANLIĞI
MEKANSAL PLANLAMA GENEL MÜDÜRLÜĞÜ
ADRASAN
1/25.000 ÖLÇEKLİ
ÇEVRE DÜZENİ PLANI
PLAN AÇIKLAMA RAPORU
&
PLAN HÜKÜMLERİ
2012
1
A. AMAÇ VE İLKELER
Antalya İli’nin, bölgesel ve kentsel anlamda yüklendiği fonksiyonlarla beraber son 25 yıllık süreç içerisinde Turizmi Teşvik Yasasının yürürlüğe girmesiyle turizm politikalarının uygulandığı ana bölge olması; bu sektörde hızla uzmanlaşmış, bu uzmanlaşmanın getirisi olarak dünya ile bütünleşmiş ve çağdaş dünyaya hızla entegre olma eğiliminde uluslararası bir metropoliten merkez olma yoluna girmiştir. Önceden öngörülemeyen bu değişim ve gelişim süreci sadece kentsel çekirdeği oluşturan alanlarda değil; ilin ağırlıkla doğu ve güneybatı kesimindeki ilçe ve beldelerde de gözlenmektedir. Alt bölgelerde ki bu önemli değişimler, nüfus - işgücü hareketleri ve beklenmedik kentleşme eğilimlerine neden olmaktadır.
Ülke ve bölge genelinde olduğu gibi Adrasan Beldesi’nde de hızlı nüfus artışı, ekonomik faaliyetlerin gelişmesi ve çeşitlenmesi durumunu beraberinde getirmiştir. Tarım dışı sektörler özellikle turizmle birlikte gelişen hizmetler sektörü Adrasan Beldesi’nin ekonomik ve sosyal yapısında bir dizi değişim ve dönüşüme neden olmuştur. Ekonomik ve sosyal yapıda oluşan değişimler beraberinde mekânsal manada da değişim ve dönüşümleri beraberinde getirmiştir.
Hazırlanan çevre düzeni planı ile, Adrasan belde geneli ve etkileşim içerisinde bulunduğu bölgede, sürdürülebilir kalkınmanın sağlanması amacıyla doğal, tarih ve kültürel kaynakların rasyonel kullanımı, bölgenin ekolojik dengesinin korunması, konut, tarım, turizm gibi arazi kullanım kararlarının düzenli ve dengeli gelişiminin sağlanması, bölgenin sosyo-kültürel kimliğinin korunması ve geliştirilmesi, bölgede bulunan çevre sorunlarının belirlenmesi ve çözüm kararlarının verilmesini amaçlamaktadır.
A.1. KAPSAM VE VİZYON
Adrasan 1/25000 ölçekli çevre düzeni planı, yukarıda belirtilen amaca yönelik olarak, Adrasan belde sınırları bütününü kapsayan alanda, plan çalışmasının amaç, hedef ve stratejilerini, arazi kullanım biçimlerini, gelişme eğilimlerini, sorun ve olanaklar ile plana yönelik ana kararları kapsamaktadır. 2
Bu planla birlikte;
• Sürdürülebilir gelişmenin sağlanması,
• Mevcut ve potansiyel doğal ve beşeri kaynakların optimum kullanımı,
• Nitelikli tarım alanlarının korunması,
• Orman alanlarının korunması,
• Kıyıların korunması ve kullanımı,
• Koruma ve kullanma hedeflerinin ortaya konulması ve politikaların belirlenmesi,
• Teknik altyapı alanlarının oluşturulması,
Hedeflenmektedir.
A.2. HEDEFLER VE STRATEJİLER
A.2.1 Fiziksel Hedef ve Stratejiler
Fiziksel hedef olarak tanımlanan kriterler çevre, yerleşim yerleri, turizm alanları, tarihi ve kültürel alanlar, ulaşım, tarım toprakları, su kaynakları, doğal niteliği korunması gerekli alanlar vb. fiziksel özelliği bulunan alanlardan oluşmaktadır.
Çevresel Hedefler
• Çevresel değerlerin korunması ve geliştirilmesi
• Su Yüzeylerini Besleyen Su Kaynaklarının Korunması
• Yeraltı Su Kaynaklarının Korunması
• Su Kirliliğinin Önlenmesi ve Su Niteliğinin Geliştirilmesi
• Erozyonun Önlenmesi
• Hava ve Toprak Kirliliklerinin Önlenmesi
• Gürültü Kirliliğinin Önlenmesi
• Görüntü Kirliliğinin Önlenmesi
• Flora ve Faunanın Korunması
• Orman Alanlarının Korunması
• Katı Atıkların Toplanması, Geri Dönüşümünün Sağlanması
• Sıvı Atıkların Toplanması, Arıtılması
3
Çevresel Stratejiler
• Çevresel değerler, koruma kullanma dengesi dikkate alınarak korunacak ve geliştirileceklerdir.
• Yeraltı su kaynakları mutlaka korunacaktır.
• Bölgede bulunan su kaynaklarının kirlenmesini engelleyici önlemler alınarak, su kalitesinin geliştirilmesi için gerekli önlemler alınacaktır.
• Erozyonun önlenmesi için gerekli önlemleler alınacaktır. (Ağaçlandırma, set oluşturma vb.)
• Kentsel yerleşimlerde hava kirliliğini önleyici önlemler alınacaktır.
• Toprak kirliliğini önleyici ve koruma kullanım dengesi doğrultusunda gerekli düzenlemeler yapılacaktır. Tarımsal faaliyetlerin yarattığı kirlilikler, plansız yapılaşmalar sonrasında oluşan toprak kirliliğinin azaltılması sağlanacaktır.
• Bölgede bulunan flora ve fauna türlerinin korunarak geliştirilmesi sağlanacaktır.
• Orman alanları mutlak olarak korunacak, bozuk orman alanları düzenlenecek ve geliştirilecektir.
• Evsel ve ticari(turistik tesisler vb) atık suyu için kanalizasyon şebekesi ve ayrışma-arıtma tesisleri kurulacaktır.
• Katı atıkların düzenli ve çevreye zarar vermeyecek yöntemlerle toplanarak geri dönüşümlerinin sağlanacaktır.
• Tüm kentsel yerleşmelerde gürültü kirliliğini önleyici tedbirler alınacaktır.
Tarihi ve Ören yerlerine yönelik hedefler
• Tarihi ve ören yerlerinin korunarak turizme kazandırılması
• Bölgenin tanıtımında, bölgede bulunan tarihi ve kültürel yerlerin öne çıkarılması
• Koruma kullanma dengesinin oluşturulması
• Sürdürülebilir koruma anlayışının geliştirilmesi
Tarihi ve Ören Yerlerine İlişkin Stratejiler
• Bölgenin turizm potansiyeli göz önüne alınarak tarihi kimliği koruyucu ve geliştirici yeni tur güzergâhları oluşturularak mevcut tarihi ve ören yerleri ile bütünlüğü sağlanacak.
• Bölgenin turizm kimliğinin, tarihi ve kültürel kimliğiyle birlikte güçlendirilip öne çıkarılması ve değerlerin tanıtımı için festival, kongre ve fuarlar düzenlenecektir. 4
• Tarihi ve kültürel değere sahip alanların gelecek kuşaklara aktarımının yapılabilmesi için müzeler kurularak sürdürülebilirliğinin mevcut ve özel mekanlar ile sağlanması.
Teknik Altyapı Hedefleri
• Teknik altyapı hizmetlerinin geliştirilmesi
• Yenilenebilir Alternatif Enerji Kaynaklarının Kullanılması
• Ulaşım Bağlantılarının Güçlendirilmesi
• Ulaşımda Kara ulaşımı dışında deniz ulaşımı ve havayolu bağlantılarının güçlendirilmesi
• Yerleşim alanlarının (kentsel yerleşim, turizm vb) kanalizasyon, içmesuyu ve katı atık depolama alanlarının çevre kirliliği yaratmadan planlanması
• Teknik altyapı yatırımlarına öncelik verilmesi
Teknik Altyapı Stratejileri
• Teknik altyapı yatırımlarına öncelik verilmesi, kentsel yerleşimlerde mekansal gelişmeler göz önüne alınarak, gerekli altyapı yatırımları yapıldıktan sonra yapılaşmaya açılmalıdır.
• Alternatif enerji ihtiyacını karşılamak için özellikle rüzgar, güneş ve su kaynaklarının doğal dengeleri bozmadan kullanılması. Özellikle denize kıyısı olan Adrasan beldesi ve kıyı boyundaki yerleşim alanlarında güneş enerjisine bağlı enerji üretiminden yararlanılacaktır.
• Bölgede ulaşım ağlarının güçlendirilmesi ve iyileştirilmesi sağlanacaktır. Karayolu ağlarının güçlendirilmesi ve deniz ve havayolu ulaşımı ile etkileşiminin sağlanması ve alternatif ulaşım akslarının oluşturulması. (Küçük çapta tur ve balıkçı teknelerin yanaşabileceği yat limanı ve balıkçı barınağı alanının oluşturulması,
• Bölge genelinde yerleşimlerin gerekli teknik altyapı çalışması yapılıp tamamlandıktan sonra yapılaşmaya açılması. Etaplar oluşturularak dengeli ve rasyonel teknik altyapı iyileştirilmesi / geliştirilmesi sağlanmalıdır. 5
A.2.2. Sosyal Hedef ve Stratejiler
Planlama bölgesinde mekâna yansıtılmayan ancak fiziksel olarak mekân ile bir bütünlük oluşturan sosyal hedefler oluşturulurken mevcut durumlar, yatırımlar ve plan bölgesi için önerilen amaçlar dikkate alınarak sosyal hedefler oluşturulmuştur.
Sosyal Hedefler
• Eğitim hizmetlerinin geliştirilmesi
• Eğitim ve öğretimde bilgi ve iletişim teknolojisinin kullanımına yönelik araştırma, geliştirme ve uygulamanın sağlanması
• Bölgede sağlık tesislerinin yeterli hale getirilmesi amacıyla sağlık tesislerinin nitel ve nicel gelişiminin sağlanması
• Bölge halkının sosyo-kültürel gereksinimlerinin giderilmesine yönelik sosyal ve kültürel tesislerin yapılması ve geliştirilmesi
• Nüfusun gelişiminin dengeli dağılımını sağlayacak çalışmaların yapılması
• Kırsal kalkınmanın sağlanması(en alt kademe ile en üst kademe arasında hizmet akışının oluşturulması)
• Planlama bölgesinde bulunan tarihi ve kültürel yerlerin tanıtımına yönelik fuar, festival vb. etkinliklerin yapılması
• Kırsal ve kentsel alanlarda bilinç seviyesinin yükseltilmesine yönelik halk eğitim programlarının geliştirilmesi
Sosyal Stratejiler
• Bölgede eğitim düzeyini geliştirmek için örgün ve yaygın eğitim sisteminin çeşitlendirilecektir.
• Gelişen teknoloji ve bilgi çağının yakalanabilmesi için bölgesel toplantılar, bildiriler, konferanslar vb. etkinliklere katılınacaktır.
• Beldede sosyal etkileşimin ve iletişimin artırılması yönünde yaygın eğitim araçlarından (internet vb.) yararlanılmasının sağlanması
• Belde genelinde sağlık tesislerinin yapımı desteklenerek, nüfus yoğunluğu ve ulaşılabilirlik ilkeleri doğrultusunda beldenin farklı bölgelerinde sağlık ocakları kurulması sağlanacaktır.
• Bölgenin soysal gelişmişliğinin düzenlenecek kültürel etkinliklerle desteklenmesi.
• Bölgede yapılan her türlü yatırım ve bilgilendirmede sivil toplum örgütleri ile ilişki kurulmalı ve örgütlenme şekilleri geliştirilmelidir. 6
• Belde nüfusunda önemli bir paya sahip kadın nüfusunun sosyal ve toplumsal faaliyetlere katılımlarının artırılmasında kadınlara yönelik il ve ilçe merkezlerinde oluşturulan lokallerle bağlantıların kurulması ve toplantılara katılımın sağlanması.
A.2.3. Ekonomik Hedefler ve Stratejiler
Ekonomik hedefler oluşturulurken sosyal hedeflerin oluşturulmasıyla paralel olarak planlama amacı doğrultusunda öneriler yapılmıştır. Ekonomik hedeflerin gerçekleştirilmesi açısından nüfus, yatırımlar, muhtelif potansiyeller en önemli yapı taşlarını oluşturmaktadır. Planlama bölgesinin ekonomik gelişkinliğini artırmaya yönelik oluşturulan hedeflerde çevresel duyarlılıkta göz önüne alınmıştır.
Genel hedef ve Stratejiler
• Gelir düzeyinin artırılması
• Sektörel gelişmelerin desteklenmesi
• Dengeli ekonomik gelişmenin sağlanması
Tarım Hedefleri
• Tarımsal ürünlerin ekonomiye girdisini artıracak organize üretim teknikleri ile geliştirilmesi
• Tarımsal ürünlerin yerinde işlenerek ekonomiye katkısının sağlanması
• Tarımsal üretimin yönlendirilmesi, pazarlanması ve üreticilere hizmet götürülebilmesi konularında faaliyet göstermek üzere kooperatiflerin ve üretici birliklerinin kurulması, var olanların ekonomik ve örgütsel olarak güçlendirilmesi
• Tarımsal ürün deseninde ülke ihtiyaçları ile birlikte, ihracat talebine göre çeşitlendirilmesi ve katma değeri yüksek ürünlerin yetiştirilmesi
• Tarımsal üretimde organik tarım yöntemlerinde, modernizasyona gidilerek verimliliğin, çeşitliliğin ve kalitenin artırılması
Tarım Stratejileri
• Özel mahsul alanlarında yetiştirilen ürünlerin korunarak geliştirilmesi. Özellikle sebze ve meyve bahçeleri iyileştirilecek, üretim geliştirilecektir.
• Tarımsal ürünlerin işlenerek iç ve dış pazarda katma değeri yüksek olması için tarımsal üretim, pazarlama ve depolama birimlerinin oluşturulması ve yakın çevresi ile koordinasyonun sağlanması. 7
• Tarımsal ürünlerde çeşitliliğin sağlanmasında sulu tarım alanlarından faydalanması ve iklimsel girdilerin tarım arazileri ile birleşimi göz önüne alınarak bölgede dengeli ihtiyaçlar doğrultusunda ürün yetişilmesinin sağlanması.
• Bölgede bulunan su kaynakları ile Akdeniz de balıkçılık sektörünün gelişmesi sağlanacaktır.
• Mutlak tarım alanlarının korunarak tarımsal girdisi yüksek ürünler ile organik tarım yöntemlerinin geliştirilmesi sağlanacaktır.
• Beldede tarımsal üretimin organizasyonuna yönelik çalışmalar ile örnek uygulamalar desteklenecektir.
Hizmetler Hedefleri
• Hizmetler sektörünün gelişmesinin desteklenmesi
• Turizm ve rekreasyon alanlarının niteliklerini geliştirici önlemlerin alınarak desteklenmesi
• Alternatif turizmlerin türlerinin güçlendirilmesinin sağlanması
• Bölgede var olan turizm kaynaklarından yararlanabilmek için tur güzergahları oluşturulması
• Turizmin doğanın korunmasında araç olarak kullanılması ve alternatif turizm türlerinin geliştirilmesi(Yerel kültüre saygılı, kırsal ekonomiye katkısı olan )
• İhtisaslaşmış ticari ve kişisel hizmetlerin geliştirilmesi
• Bölgede üretilen ürünlerin iç ve dış pazara yönelik sergilenmesi ve dış yatırımları çekmek amacı ile fuar türü organizasyonların yapılması
• Sosyal ekonomik ve mekansal kararlarda tutarlılık sağlanması için yerleşme içerisinde bölgelemelerin yapılması
• Bölge içindeki kentsel merkezlerde hizmetler sektörünün geliştirilmesi 8
Hizmetler stratejileri
• Bölgede hizmetler sektörünün gelişmesinde öncü olacak şekilde özellikle turizme bağlı hizmetler sektörü desteklenecek, sektörünün gelişmesi ve çeşitlenmesi sağlanacak.
• Turizm sektörünün gelişmesinde doğal kaynakların korunması ve koruma kullanım dengesine bağlı kalınacaktır.
• Bölgenin kültürel, doğal ve turizm potansiyelleri göz önüne alınarak alternatif turizm çeşitliliğinin oluşturulması amacıyla deniz turizminin yanı sıra doğa turizmi,(yayla turizmi, doğa yürüyüşleri, spor vb.) ve tarımsal üretime yönelik turizmlerin(agroturizm) gelişmesi sağlanacaktır.
• Bölgede mevcut tur güzergahları dışında Adrasan beldesi özelinde gezi turları, kültür turları, spor turları vb. güzergahlar oluşturularak bölgesel canlılıkların oluşturulması sağlanacaktır.
• Bölgede hizmetler sektöründe kalifiye elamanların eğitilmesine yönelik öğretim alanlarının oluşturulması sağlanacak.(Adrasan Meslek Yüksek Okulunun bünyesinde)
• Hizmetler sektöründe belde içerisindeki kırsal mekanlarla belde merkezi arasında, belde ile yakın çevresindeki yerleşim alanları-ilçe ve il merkezleri arasında uzanan hizmet akışının sağlanması
• Belde içerisinde turizme bağlı hizmetler sektörüne bağlı olarak gelişen ticari kullanımlarda ihtisaslaşmanın sağlanması.
• Belde genelinde günübirlik ve diğer ihtiyaçları karşılamak üzere, birbirleriyle bağlantılı iş kollarının bir arada bulunduğu toplu iş merkezleri oluşturulması ve koordinasyonun sağlanması. 9
B. ANALİZ
B.1. GENEL BİLGİ
Adrasan, Antalya'nın Kumluca ilçesine bağlı çevresi çam ormanları ile çevrili çok güzel bir koya sahip, Kumluca ilçesinin tek Turizm Beldesidir. Koyu doğal bir liman olması sebebiyle tarihte ve günümüzde gemiler rahatlıkla ve güvenli bir şekilde sığınmaktadırlar.
Adrasan ismi; Kumluca ve Kemer topraklarını içine alan bölgeye Oğuzların İğdir boyuna mensup Üç-ok kolunun yerleştirilmesiyle İğdir eli/ili, İğdir nahiyesi/kazası denilmiştir. İğdir bölgesinde bulunan İğdir Hisarı adlı iskan merkezi XVII. Yüzyılda İğdir kazasının merkezi konumundadır. İğdir Hisarı adlı yer ADRASAN Kalesi olup, Adrasan Kalesinin de ismi Evsaf-ı Kal’a-i Azrasan’dan gelmektedir.
Sırtını Beydağları'na dayamış olan Adrasan Koyunun zemini kum ve denizi sığ çevresi ise karayolu olmayan birbirinden ilginç doğal güzelliklerle dolu. Su sporlarına meraklı olanlar için de, eşi bulunmaz bir parkur niteliği taşıyor.
Deniz suyu sıcaklığı yüksek ve sezonu uzun yörede, özellikle berrak ve 29 metreye yakın sualtı görüş mesafesine sahip deniz, balıkadam ve sualtı fotoğrafçıları için yeterli şartları oluşturuyor. Adrasan'ın kapalı koyu, geniş ve uzun bir kumsala sahip. Her yerinden denize girme imkanı var. Koyun karşısındaki Musa Dağı'na bağlı Eleğ, tepesi çökmüş bir deveyi andıran silueti ile ilgi çekiyor. Koyun batısında Markız tepesi yer alıyor.
Ayrıca; Belde topraklarının %60'ınde seracılık ve narenciyecilik ile birlikte hayvancılıkta yapılmaktadır. Tarım alanlarının sulanması için Devlet su işleri (DSİ) tarafından Sulama Göleti ve Şebeke Projesi tamamlanmış olup, önümüzdeki yıllarda yapımı tamamlanarak hizmete girecektir.
Mahalleleri
1. Merkez Mahallesi
2. Karşıyaka Mahallesi
3. Deniz Mahallesi
10
B.2. ULAŞIM BAĞLANTILARI VE MEKANSAL KONUMU
Antalya ili sınırları içerisinde bulunan Adrasan Belediyesi, Antalya-Kumluca sahil karayolunun güneyinde yer almakta olup, Antalya’ya yaklaşık 90 km, Kumluca’ya ise yaklaşık 25 km mesafededir.
Adrasan’a ulaşım karayolu üzerinden yapılmaktadır. Yurtdışından gelenler için Antalya Havalimanı kullanılmaktadır.
Antalya’nın batısında yer alan Adrasan Belediyesi’nin batısında Kumluca, Kaş, Finike, Kale; kuzeyinde Kemer; güneyinde ve doğusunda ise Akdeniz yer almaktadır. 11
B.3.TARİHÇE
Adrasan (Kumluca), Antalya'nın 90 Km. batısında, Kumluca'nın 25 Km. doğusunda çevresi ormanlarla çevrili eşsiz doğal güzellikleri, benzersiz koyu ve tarihi zenginlikleri ile ülkemizin cennet köşelerinden birisi konumundadır. XIII. yüzyılın başlarında Selçuklu Sultanı I. Gıyaseddin Keyhüsrev zamanında Antalya’nın fethinden sonra, Oğuzların İğdir boyuna mensup Üç-ok kolunun yerleştirilmiştir. Bundan sonra Antalya’nın batı bölgesine İğdir denmeye başlanmıştır. Bu bölge Selçuklu, Beylikler ve Osmanlı devleti döneminde kaynaklarda İğdir, İğdir eli/ili, İğdir nahiyesi/kazası adı ile anıldı. Kadılar bölgelerinde en önemli iskan yerinde oturduklarından orası kadılık merkezi, kaza merkezi kabul edilir. Kaza da o iskan yerinin adıyla anılmıştır. İğdir bölgesinde bulunan İğdir Hisarı adlı iskan merkezi XVII. Yüzyılda İğdir kazasının merkezi konumundadır. İğdir Hisarı adlı yer ADRASAN Kalesidir. Adrasan Kalesinin de ismi Evsaf-ı Kal’a-i Azrasan’dan gelmektedir.
B.4. COĞRAFİ DURUM
Antalya ili sınırları içerisinde bulunan Adrasan Belediyesi, Antalya-Kumluca sahil karayolunun güneyinde yer almakta olup, Antalya’ya yaklaşık 90 km, Kumluca’ya ise yaklaşık 25 km mesafededir. İnceleme alanı, yaklaşık 270 ha ’lık bir alanı kapsamaktadır.
Adrasan Belediyesi yerleşim alanı kuzeybatı, güney ve batı yönleri ise tamamen tepelerle çevrilmiş durumdadır. İnceleme alanı ise çevrili olduğu tepelerin hemen eteklerinde yer almaktadır. Bu bölgelerde eğim ise %10-30 arasında olmakla birlikte bazı kesimlerde eğim %30’un üzerine çıkmaktadır. Özellikle çalışma alanının çevresinde bulunan tepelerin yamaçlarında eğim artmaktadır.
İnceleme alanının kuzeyinde Harputlu tepe, Nergisli tepe ve Aytepe, batısında Şahin tepesi ve Kuz Dağı, güneyinde Kuşluk sivrisi ve Yivcikli mevkii bulunmaktadır. Adrasan yerleşim alanının doğusunda Bakacak tepesi ve Çatal tepe bulunmaktadır.
Çalışma alanın içerisinden geçen Kanlı Dere Adrasan yerleşim alanının tek akarsuyu olup aynı zamanda doğal drenaj ağı konumundadır. Çalışma alanının içerisinde küçüklü büyüklü dereler bulunmaktadır. Bunlardan bir kısmı kuru dere olmakla beraber yılın altı ayı su bulunmaktadır. Bu dereler Kanlı dereye boşaltım yapmaktadırlar.
Çalışma alanının, 29/04/1992 ve 14/05/1999 yıllarında İller Bankası İmar Planlama Dairesi Başkanlığı Jeolojik Etüt Şube Müdürlüğü tarafından hazırlanmış Jeolojik etüt raporları bulunmaktadır. Bu raporlarda yerleşim açısından herhangi bir yasak kararı bulunmamaktadır. 12
B.4.1. İNCELEME ALANI JEOLOJİSİ
İnceleme alanının büyük bölümünü alüvyonlar oluşturmaktadır.
Orta sıkı siltli killi kumlu çakıl olarak değerlendirildi. Çakıllar yuvarlak şekilli, kirli beyaz renktedir. Araştırma çukurları ve su kuyuları incelendiğinde muhtemelen çakıl kalınlığı 10-20 metre arasında değişmektedir. Altta killi malzeme ve kireçtaşı birimleri ile sonlanmaktadır.
Yamaç molozu olarak değerlendirilen alanlar bitki artıklı, killi, kumlu, çakıllı malzemelerin karışımından oluşmaktadır. Kısmen bazı alanlarda tutturulmuş olsalarda genelde gevşek olarak yüzeylenmektedir. Yer yer kireçtaşı bloklarıda görmek mümkündür. Çakıllar köşelidir. Muhtemelen yamaç molozu kalınlığı 1 metre ile 5 metre arasında yüzeylenmektedir. Çok az alanlarda ise neritik kireçtaşları yeralmaktadır. Bej- kirli beyaz renkte sık çatlaklı pürüzlü olup fazlaca eğimlidir. İnceleme alanının yamaç molozu olan kısımlarında heyelan, göçükler ev çatlamalar izlenmiştir. İnceleme alanında ayrıca 1 adet sismik araştırma yapılmıştır. Elde edilen verilere dayanılarak bu alanlar önlemli alan(ÖA) olarak değerlendirilmiştir.
Kireçtaşları inceleme alanının en az alanını kaplayan birimdir. Kireçtaşı yüzeylerinde yapılan incelemelere göre kireçtaşları orta kalınlıkta tabakalı, sık çatlaklı, pürüzlü, girinti ve çıkıntılar açıkça görülmektedir. Çatlak aralarında kırmızı kil dolgu yer alır. Ortalama eğim % 40-50 olarak tespit edilmiştir. Kireçtaşı ile kaplı alanlarda kaya düşmesi riski ve düşmüş kaya parçalarının olduğu izlenmiştir.
Önlemli alan (ÖA) olarak belirtilen alanlarda çevre drenajının, atık su drenajının, dolgu, eğimin fazla olduğu alanlarda, kademeli teraslama ile eğimin düşürülmesi ve kazı şevlerinin uygun projelendirilecek istinat yapılarıyla tutulması gibi önlemlerin alınması gerekmektedir. Kaya düşmesi riski olan alanlarda tüm mühendislik önlemlerinin alınması mümkün olduğunca bu alanlarda yapılaşmadan kaçınılması önerilmektedir.
13
B.4.2. İKLİM
İnceleme alanı ve yakın çevresinde Akdeniz Bölgesi iklim şartları hakim olup, yazlar sıcak ve kurak; kışlar ılık ve yağışlıdır.Yağışlar genellikle kış ve ilkbahar aylarında olup, en çok yağış alan ay Aralık ve Ocak, en az yağış alan aylar ise haziran ve temmuz aylarıdır. En sıcak aylar ise haziran, temmuz ve ağustos aylarıdır. Antalya iline ait yıllık yağış-sıcaklık ilişkisi ise şekilde verilmiştir.
Şekil-3.2 Yıllık yağış-sıcaklık ilişkisi
Ortalama Sıcaklık Ortalama Maximum Sıcaklık
Ortalama Minimum Sıcaklık
OCAK
ŞUB
MART
NİS
MAY
HAZ
TEM
AĞU
EYL
EKİM
KAS
ARA
YIL. ORT.
ADRASAN
9,9
10,5
12,6
16,2
20,4
25
28,2
27,8
24,7
19,9
15,2
11,5
18,5
OCAK
ŞUB
MART
NİS
MAY
HAZ
TEM
AĞUS
EYL
EKİM
KAS
ARA
YIL. ORT.
ADRASAN
14,8
15,4
17,7
21,1
25,2
30,2
33,7
33,6
30,9
26,3
21,2
16,7
23,9
OCAK
ŞUBAT
MART
NİS
MAY
HAZ
TEM
AĞU
EY
EKİ
KAS
ARA
YILLIK ORT.
ADRASAN
6
6,4
7,9
11,1
14,9
19,3
22,4
22,2
19,1
15
11
7,6
13,6
14
B4.3.3. JEOLOJİK DURUM
Batı toroslarda Antalya Körfezi batısında bulunan alanlarda Beydağları otonoktu ile Antalya napları yüzeylenir. Beydağları otonoktu, Üst kretase ve Üst Lütesiyen-Priabonibiyen yaşlı neritik kireç taşlarından oluşan Beydağları ve Susuzdağ formasyonları, Burdigaliyen yaşlı algli kireçtaşı, killi kireçtaşı ve kiltaşlarından oluşan Sinekçi formasyonu ile Üst Buldigaliyen-Langiyen yaşlı konglomera, kumtaşı, silttaşı ve kiltaşlarından oluşan Kasaba formasyonunu kapsar. Bölgede, Antalya naplarına ait Alakırçay napı, Tahtalıdağ napı ve Tekirova ofiyolit napı bulunur.
Antalya napları kendi içinde yapısal bir düzenlilik gösterir. Antalya napları, bu yapısal düzenliliğini kısmen koruyarak Daniyen’ de Beydağları otonok tonunun üzerine yerleşmişlerdir. Eosen sonu yatay hareketlerle etkilenen Antalya napları, Antalya Körfezi batısında Langiyen’ de doğudan batıya doğru Beydağları otonoktu üzerine tekrar itilmişlerdir. Orta miyosen sonrası bölgede büyük çapta kırılmalar (normal ve doğrultu atımlı faylar) gerçekleşmiş ve bu kırılmalara bağlı olarak Antalya Körfezi batısında, değişik boyutta yükseltiler ve çöküntü alanları gelişmiştir.
Çandır Formasyonu :
Bitkili kumtaşı ve şeyllerden oluşan formasyon, Kalafatçıoğlu (1973) tarafından adlandırılmıştır. Alakırçay napının her iki istifindede bulunur.
Formasyon ince-orta-kalın tabakalı, gri, açık gri, yeşil, sarımsı kahve renklerde kumtaşı, silttaşı ve kiltaşlarından oluşur. Yer yer konglomera, kireçtaşı, killi-kumlu kireçtaşı bant ve mercekli, yersel olarak volkanit ara düzeylidir. Kum taşları bazen bitki yığısımlı olup kuvars, kuvarsit, karbonat ve volkanit elemanlıdır. Silt ve kiltaşları bazen yapraklanmış ve şeyl görünümü almıştır. Kireçtaşı düzeylerinde Halobia, kumtaşlarında silisifiye tüpler ( Torlessia) sıkça görülür. Birim içinde yer yer konglomera düzeyleri yer alır. Türbiditik nitelikte kırıntılı kayaçlardan oluşan Çandır formasyonu, Alakırçay grubundaki diğer formasyonlardan daha geniş alanlar kaplar.
Yanal ve düşey yönde Gökdere ve Tesbihli formasyonları ile geçişli, Karadere formasyonu ile giriklik gösterir. 150-450 m arasında değişen kalınlık gösterir. Alakırçay grubunun diğer formasyonları ile olan girikliği nedeniyle Üst Aniziyen-Noriyen yaşlı kabul edilmiştir.
Türbiditik nitelikte olan formasyon, volkanizmanın aktif olduğu havza ortamında çökelmiştir.
Tekedağı Formasyonu :
Tekedağı formasyonu neritik kireçtaşları ile temsil edilir. Şenel ve Diğ. (1981) tarafından adlandırılmıştır. Tahtalıdağ napının tipik formasyonudur.
15
Tekedağ formasyonu, orta-kalın tabakalı, bej, krem, gri, kirli beyaz renkli neritik kireçtaşlarından oluşur. Bazı alanlarda dolomit ve dolomitik kireçtaşı seviyeleri izlenir.
Birim, altta Gökdere formasyonu ile geçişli, üstte Keçili formasyonu tarafından uyumsuz olarak örtülür. 700-1000 m arasında kalınlık gösterir.
Birim alttan üste doğru Megalodon, Involutina sinuosa WEYNSCHENK Salpingoporella annulata CAROZZI, M. Serdaroğlu; 1986b den diğ. Formlarına göre Resiyen- Senomaniyen yaşlıdır.
Formasyon, kıyı ötesi karbonat platformunda çökelmiştir.
Kuvaterner :
Alüvyonlar (Qal): Günümüz dere ve çay yataklarında ince şeritler halinde bulunur. Bu alüvyon dolguları yer yer geniş alanlara yayılır. Değişik boyutta çakıl, blok, kum, kil vb. tanelerden oluşur. Dere ve çayların denize ulaştıkları alanlarda alüvyon dolguları genişler ve küçük delta oluşuklarına dönüşür.
Yamaç molozları (Qym): Dağ yamaç ve eteklerinde bulunur. Yer yer tutturulmuş, yer yer ise gevşektir. Genel olarak bitki artığı, kil, kum, çakıl, kaya bloklu gibi malzemelerden oluşmaktadır. Çakıl taneleri taşınma uzaklığı yakın olduğundan genelde köşelidir. 16
B.4.4.TOPRAK ÖZELLİKLERİ
İklim, topografya, ana madde, bitki örtüsü ve zamanın etkisiyle Antalya ilinde çeşitli büyük toprak grupları oluşmuştur. Antalya ilindeki toprak grupları ve dağılımı şöyledir:
Kırmızı Akdeniz Toprakları
Antalya havzasında en geniş alanı kırmızı Akdeniz toprakları kaplar. Antalya ilinde 574.332 hektarlık alanı kaplamaktadır. Havzanın özellikle güney ve ortalarında yaygındır. Kırmızı Akdeniz topraklarının bulunduğu yerlerde yıllık ortalama yağış 800-1250 mm'dir. Bu toprakların çok yıllık doğal örtüsü orman ağaç ve ağaççıkları ile Akdeniz maki örtüşüdür. Orman ağacı olarak daha çok ibrelilerden kızıl çam, kara çam ile kısmen yaprağını dökenlerden meşe, köknar, ardıç bulunur. Maki topluluğunun ve otsuların hepsini görebiliriz.
Kırmızı - Kahverengi Akdeniz Toprakları
Antalya ilinde 2421 hektarlık alanı kaplamaktadır. Bu topraklar özellikle orta havzada Eğirdir Gölüne kadar toplu bir yayılım oluşturur. Başta kahverengi orman toprakları olmak üzere birçok alüviyal ve kolüviyallerle kesildiği gibi kırmızı Akdeniz toprakları ile birlik oluşturur.
Kırmızı - Kahverengi Akdeniz Topraklarının bulunduğu yerlerde yıllık ortalama yağış 750-900 mm'dir. Doğal bitki örtüsü bu topraklarda da orman ağaç ve kırmızı - kahverengi Akdeniz topraklarının büyük kısmı orman, geri kalan az bir kısmı da fundalık ve kuru tarım olarak kullanılmaktadır.
Kahverengi Orman Toprakları
Antalya havzasında kapladığı alan bakımından ikincidir. 326246 ha'lık alanı kaplar. Alanya'dan başlayarak kuzeybatıya doğru Akdeniz topraklan ile Rendzinalar arasında havzayı baştan başa kat eder. Ayrıca havzanın batısında ve güneyinde Kestane rengi topraklarla birlikte bulunur.
Kahverengi orman topraklarının bulunduğu yerlerde ortalama yağış 100 mm'ye ulaşabilirse de esas olarak 600 mm civarındadır. Bu toprakların doğal bitki örtüsü orman ağaç ve ağaççıklarıdır.
Kestane Rengi Topraklar
Antalya havzasının önemli topraklarından bir diğeridir. Antalya ilinde 71883 hektarlık alanı kaplar. Havzanın batısında Korkuteli ile kuzeyindeki İsparta ve Yalvaç civarında yayılım gösterir. Bu toprakların bulunduğu yerlerdeki yıllık ortalama yağış 400-600 mm civarındadır.
Bu toprakların doğal bitki örtüsü yıllık otlar, ot, çalı karışığı, seyrek fundalıklar ve kısmen seyrek orman kalıntılarıdır.
17
Rendzina Toprakları
Antalya havzası sahil kuşağının önemli topraklarındandır. Antalya ilinde 51458 hektarlık alanı kaplar. Bu toprakların bulunduğu yerlerde yıllık ortalama yağış 1000 mm'dir. Rendzinaların doğal bitki örtüsü maki, otsu ve kültürleridir.
Alüviyal Topraklar
Antalya havzasında çok büyük bir alan kaplamaz. Ancak havza tarımında önemli bir yere sahiptir. Antalya ilinde 11558 hektarlık alanı kaplamaktadır. Özel bir iklime ve doğal bitki örtüsüne sahip değildir.
Kolüviyal Topraklar
Havza bakımından önemli bir yere sahiptir. Antalya ilinde 51339 hektarlık alanı kaplamaktadır. Özel bir iklime ve vegetasyona sahip değildir.
Bu toprak grupları dışında Antalya havzasında yer alan toprak grupları şunlardır:
-Regosal Topraklar
-Yüksek Dağ
-Çayır Toprakları
-Tuzlu-Alkali Topraklar
-Hidromorfik Alüviyal Topraklar
-Kireçsiz Kahverengi Orman Toprakları
-Organik Topraklar
-Sahil Kumulu
-Irmak Yatakları
-Alüvyal Sahil Bataklıkları
-Çıplak Kaya ve Molozlar
18
B.4.5. SU DURUMU
Yeraltı suları: İnceleme alanını oluşturan alüvyonlar içinde yer altı suyu mevsimlere göre verimli olabilmektedir. Mevcut su kuyularında yer altı suyu yaklaşık 13 metre derinliklerdedir. İnceleme alanı içinde yer alan alüvyon birimlerde yer altı suyundan doğacak herhangi bir problem yoktur. Yamaç molozları ve kireçtaşları yer altı suyu bakımından fakirdir.
Yerüstü suları: İnceleme alanı içinde kuru dere yatağı mevcuttur. Sadece yağışlı iklimlerde yağmur sularını denize takviye etmektedir. İnceleme alanında herhangi bir taşkın durumu söz konusu değildir. Küçük debili su kaynakları umumi çeşme olarak kullanılmaktadır. Baraj, gölet gibi su depolanması yoktur. Yağmur suları için gerekli drenaj sağlanmalıdır. İrili ufaklı dereler sürekli temiz tutulmalı kontrol altında olmalıdır.
B.4.6. DEPREM DURUMU
Adrasan beldesi, gerek coğrafi, gerekse sismotektonik konumu itibariyle büyük depremlerin merkez üstü olmamıştır. Ancak, kuzeyinde yer alan Akdeniz’in aktif fay zonlarından biri olduğu bilinen Burdur Fay zonu, kuzeybatısında yer alan Gölhisar-Çameli fay zonunun ile Akdeniz içerisinde meydana gelebilecek olası depremlerin etkisi altında kalacağı ve etkilenebileceği tahmin edilmektedir.
Antalya ili Kumluca ilçesi Bayındırlık ve İskan Bakanlığı Afet işleri Genel müdürlüğü Deprem Araştırma Dairesi tarafından 1. derece deprem bölgesi olarak belirlenmiştir. Adrasan beldesi Kumluca’ya bağlı belediyelik bir yerleşim birimidir.
Adrasan beldesi (Kumluca/Antalya) merkez olmak üzere çizilen 100 km yarıçaplı bir çemberin içine düşen ve aletsel dönemde (1900 sonrası) meydana gelmiş depremler esas alınarak, 1900 ile günümüze kadar ki süre içerisinde gerçekleşmiş, büyüklükleri 4’den fazla (M>4) olan, toplam 72 deprem belirlenmiş, bunların tarih zaman, enlem, boylam, derinlik ve büyüklükleri tabloda verilmiştir.
Meydana gelen bu depremlerin büyük bölümü küçük - orta büyüklükteki depremlerden meydana gelmektedir. Büyüklükleri M=4.0 ile M=4.9 arasında 62 adet, M=5.0 ile M=5.9 arasında 11 adet deprem meydana gelmiştir. Geçmişte Kumluca’ da hasar yapıcı kuvvetli depremler olmamakla beraber 1926 depremi, Rodos ve Meis adalarındaki depremler hasar yapmıştır. 29.05.1937 tarihinde M=5.0 ve 24.02.1958 tarihinde M=5.3 şiddetinde iki orta şiddetli deprem kaydedilmiştir. Zemin çakıllık ve kayalık alanlarda deprem bakımından sağlam, killi ve ayrık karışık malzeme içeren zeminlerde zayıftır.
Deprem esnasında bazı zeminler depremin şiddetini artıran özelliklere sahiptir. İnceleme alanının alüvyon birimlerden oluşması nedeniyle depremin şiddetini artıran bir özelliğe sahiptir. Arazide yapılan sismik araştırma sonuçlarına göre zemin deprem büyütme etkisi Medyedev bağıntısına göre hesaplanmış ve 2,45 olarak elde edilmiştir. 19
Meydana gelen bu depremlerin büyük çoğunluğu Akdeniz’de meydana gelmiştir.
İnceleme alanı merkez olmak üzere çizilen 100 km yarıçaplı bir çemberin içine düşen ve aletsel dönemde meydana gelmiş deprem büyüklüklerine göre deprem adetleri tabloda verilmiştir.
B.4.6.1.AFET DURUMU
İnceleme alanı farklı birimlerden oluşmaktadır. Alüvyon olan alanlarda heyelan, kaya düşmesi, çığ, su taşkını gibi doğal afet izlerine rastlanılmamıştır. Yamaç molozu olarak değerlendirilen alanlarda küçük ölçekli heyelanlar, göçükler, kaymalar tespit edilmiştir. Kireçtaşlarının yer aldığı alanlarda sonlanmıştır. Kaya düşmesi riski olan alanlarda gerekli tüm mühendislik önlemleri yapılaşmalardan önce alınmalıdır.
İnceleme alanında 7269 sayılı yasaya göre herhangi bir yasak kararı yoktur.
B.4.7. İNCELEME ALANININ YERLEŞİME UYGUNLUK AÇISINDAN DEĞERLENDİRİLMESİ
İnceleme alanında yapılan jeolojik etüt sonucunda inceleme alanının yerleşime uygunluk değerlendirmesi arazinin mevcut topografik yapısı ile birimlerin litolojik özellikleri dikkate alınarak etüt alanının yerleşime uygunluk yönünden 4 (dört) gruba ayrılmıştır. Bunlar;
1) Önlemli Alan_1 (ÖA_1)
2) Önlemli Alan_2 (ÖA_2)
3) Önlemli Alan_3 (ÖA_3)
4) Ayrıntılı Jeoteknik Etüd Gerektiren Alan (AJ)
Önlemli Alan-1 (ÖA-1)
İnceleme alanının büyük bir kesimini kaplayan alüvyon birim Önlemli Alan_1 (ÖA_1) olarak tanımlanmıştır. Alüvyon birim, içerdiği kil, silt, kum, blok ve çakıllar nedeniyle heterojen bir özelliğe sahiptir. Yer altı su seviyesinin yüzeye oldukça yakın olması ve zemin özelliklerinin kısa mesafelerde gösterebileceği değişimlerin varlığı nedeniyle bu alan Önlemli Alan_1 (ÖA_1) olarak tanımlanmıştır.
Önlemli Alan-1 olarak değerlendirilen bölgelerde mutlaka parsel bazı sondajlı jeolojik-jeoteknik zemin etütlerinin yapılması şarttır. Parsel bazı zemin etütlerinde, oturma, şişme, taşıma gücü, sıvılaşma potansiyeli ve ana kayaya kadar olan litolojinin tespit edilmesi ve parsel bazında yapılacak olan rapor içerisinde sunulan kriterlere uyulması gerekmektedir.
Her türlü yapılaşmalarda yeraltı suyunun temeli etkilememesi için en uygun bir drenaj sistemiyle temelden uzaklaştırılması ve mutlak suretle suyun betona olan etkisini belirlemek amacıyla fiziksel ve kimyasal analizlerinin yapılması gerekmektedir. Atık suların, yer altı sularının hem de yüzey sularının drenajı yapılarak temele olan etkisinin önlenmesi büyük önem arz etmektedir. 24
Önlemli Alan-2 (ÖA-2)
Çalışma alanında yapılan incelemeler neticesinde, yamaç molozu biriminin yer aldığı bölgelerde topografyanın nispeten engebeli ve ondülasyonlu olduğu gözlenmiş ve tutturulmamış veya az tutturulmuş bu birimin kalınlığı tam olarak tespit edilememiştir.
Dolayısı ile, jeolojik, topoğrafik ve yağışlara bağlı olarak, temel kazısı esnasında oluşması muhtemel şev duraysızlığının yapılaşma esnasında meydana getirebileceği etkilerin tespit edilebilmesi amacıyla bu alan Önlemli Alan-2 (ÖA-2) olarak değerlendirilmiştir.
Önlemli Alan-2 olarak değerlendirilen bu bölgelerde parsel bazı zemin etütlerinin mutlaka yapılması ve bu etütlerde şev duraysızlığının ayrıntılı olarak incelenmesi gerekmektedir. Bu alanlarda bulunan birimin kalınlığının tespit edilmesi ve çevre drenajının (atık sular, yer altı suyu ve yer üstü suları açısından) sağlanması gerekmektedir.
Önlemli Alan-3 (ÖA-3)
İnceleme alanını çevreleyen tepelerin yamaçlarında yer alan ve kireçtaşı/serpantin birimlerinin bulunduğu bu alanlarda ayrışma ürünü malzemelerin yer alması ve oldukça kırıklı - çatlaklı bir yapıya sahip olması nedeniyle bu kesimlerde yamaç duraylılığı problemlerinin gelişmesi olasıdır. Bu nedenle bu alanlar Önlemli Alan-3 (ÖA-3) olarak tanımlanmıştır.
Önlemli Alan-3 (ÖA-3) olarak tanımlanan bölgelerde parsel bazı zemin etütlerinin mutlaka yapılması, bu alanlarda yapılacak her türlü yapılaşma esnasında oluşacak kazı şevlerinin uygun projelendirilmiş istinat duvarlarıyla desteklenerek çevre drenajının (atık sular, yer altı suyu ve yer üstü suları açısından) sağlanması gerekmektedir.
Ayrıntılı Jeoteknik Etüd Gerektiren Alan (AJ)
İnceleme alanının hemen hemen orta kesimlerinde yer alan ve sazlıklar ile kaplı olan bölge Ayrıntılı Jeoteknik Etüd Gerektiren Alan (AJ) olarak belirlenmiştir.
Zeminin zayıf ve yüksek plastisiteli kil olmasının yanı sıra aşırı yağış sonucunda bu bölgede su basması tehlikesi de mevcuttur. Dolayısı ile planlamaya ve herhangi bir yapılaşmaya gidilmeden önce bu bölgenin ayrıntılı jeolojik-jeoteknik etütlerinin yapılması şarttır. Özellikle bir katı geçen her türlü yapılaşmalarda ana kayaya kadar litolojinin ortaya çıkarılması ve kazıklı temel sistemlerinin uygulanması gerekmektedir. 25
B.4.8. SONUÇ VE ÖNERİLER
1. İnceleme alanında yapılan arazi çalışmaları sonucunda başlıca 4 farklı jeolojik birimin varlığı tespit edilmiştir. Bu birimler, alüvyonlar(Qal), yamaç molozu ve birikinti konileri(Qym), serpantinler (Sr) ve kireçtaşları(Jkt).
2. İnceleme alanının büyük bir bölümü ova üzerinde yer aldığı için az/orta eğimli bir topografyaya sahip olmakla birlikte bu bölgelerde eğim %0-10 arasında değişim göstermektedir. Çalışma alanının kuzeybatı, güney ve batı yönleri ise tamamen tepelerle çevrilmiş durumdadır. İnceleme alanı, büyük bir kısmı ova üzerinde, geriye kalan kısmı ise çevrili olduğu tepelerin hemen eteklerinde yer almaktadır. Bu bölgelerde eğim ise %10-30 arasında olmakla birlikte bazı kesimlerde eğim %30’un üzerine çıkmaktadır. Özellikle çalışma alanının çevresinde bulunan tepelerin yamaçlarında eğim artmaktadır.
3. İnceleme alanının büyük bir kesimini kaplayan alüvyon birim Önlemli Alan_1 (ÖA_1) olarak tanımlanmıştır. Alüvyon birim, içerdiği kil, silt, kum, blok ve çakıllar nedeniyle heterojen bir özelliğe sahiptir. Yer altı su seviyesinin yüzeye oldukça yakın olması ve zemin özelliklerinin kısa mesafelerde gösterebileceği değişimlerin varlığı nedeniyle bu alan Önlemli Alan_1 (ÖA-1) olarak tanımlanmıştır. Önlemli Alan-1 olarak değerlendirilen bölgelerde mutlaka parsel bazı sondajlı jeolojik-jeoteknik zemin etütlerinin yapılması şarttır. Parsel bazı zemin etütlerinde, oturma, şişme, taşıma gücü, sıvılaşma potansiyeli ve ana kayaya kadar olan litolojinin tespit edilmesi ve parsel bazında yapılacak olan rapor içerisinde sunulan kriterlere uyulması gerekmektedir.
4. Çalışma alanında yapılan incelemeler neticesinde, yamaç molozu biriminin yer aldığı bölgelerde topografyanın nispeten engebeli ve ondülasyonlu olduğu gözlenmiş ve tutturulmamış veya az tutturulmuş bu birimin kalınlığı tam olarak tespit edilememiştir. Dolayısı ile, jeolojik, topoğrafik ve yağışlara bağlı olarak, temel kazısı esnasında oluşması muhtemel şev duyarsızlığının yapılaşma esnasında meydana getirebileceği etkilerin tespit edilebilmesi amacıyla bu alan Önlemli Alan-2 (ÖA-2) olarak değerlendirilmiştir. Önlemli Alan-2 olarak değerlendirilen bu bölgelerde parsel bazı zemin etütlerinin mutlaka yapılması ve bu etütlerde şev duraysızlığının ayrıntılı olarak incelenmesi gerekmektedir. Bu alanlarda bulunan birimin kalınlığının tespit edilmesi ve çevre drenajının (atık sular, yer altı suyu ve yer üstü suları açısından) sağlanması gerekmektedir.
5. İnceleme alanını çevreleyen tepelerin yamaçlarında yer alan ve kireçtaşı/serpantin birimlerinin bulunduğu bu alanlarda ayrışma ürünü malzemelerin yer alması ve oldukça kırıklı - çatlaklı bir yapıya sahip olması nedeniyle bu kesimlerde yamaç duraylılığı problemlerinin gelişmesi olasıdır.
Bu nedenle bu alanlar Önlemli Alan-3 (ÖA-3) olarak tanımlanmıştır. Önlemli Alan-3 (ÖA-3) olarak tanımlanan bölgelerde parsel bazı zemin etütlerinin mutlaka yapılması, bu alanlarda 26
yapılacak her türlü yapılaşma esnasında oluşacak kazı şevlerinin uygun projelendirilmiş istinat duvarlarıyla desteklenerek çevre drenajının (atık sular, yer altı suyu ve yer üstü suları açısından) sağlanması gerekmektedir.
6. İnceleme alanının hemen hemen orta kesimlerinde yer alan ve sazlıklar ile kaplı olan bölge Ayrıntılı Jeoteknik Etüd Gerektiren Alan (AJ) olarak ayırtlanmıştır. Zeminin zayıf ve yüksek plastistisiteli kil olmasının yanı sıra aşırı yağış sonucunda bu bölgede su basması tehlikesi de mevcuttur. Dolayısı ile planlamaya ve herhangi bir yapılaşmaya gidilmeden önce bu bölgenin ayrıntılı jeolojik-jeoteknik etütlerinin yapılması şarttır. Özellikle bir katı geçen her türlü yapılaşmalarda ana kayaya kadar litolojinin ortaya çıkarılması ve kazıklı temel sistemlerinin uygulanması gerekmektedir.
7. İnceleme alanında yer alan tüm derelerin su baskını ve sazlık alanın ıslahı açısından Devlet Su İşleri Genel Müdürlüğü görüşünün alınması ve görüşleri doğrultusunda hareket edilmesi önem arz etmektedir.
8. Her türlü yapılaşmalarda yeraltı suyunun temeli etkilememesi için en uygun bir drenaj sistemiyle temelden uzaklaştırılması ve mutlak suretle suyun betona olan etkisini belirlemek amacıyla analizlerinin yapılması gerekmektedir. Atık suların, yer altı sularının hem de yüzey sularının drenajı yapılarak temele olan etkisinin önlenmesi büyük önem arz etmektedir.
9. İnceleme alanı ve yakın çevresi Bayındırlık ve İskan Bakanlığı tarafından 1996 yılında yayınlanan ve Bakanlar Kurulu’nun 18.04.1996 tarih ve 96/8109 sayılı kararı ile yürürlüğe giren “Türkiye Deprem Bölgeleri Haritası” ‘na göre l. Derece deprem bölgesi içerisinde yer almaktadır.
10. Her türlü yapılaşmalarda Bayındırlık ve İskan Bakanlığı “Afet Bölgelerinde Yapılacak Yapılar Hakkında Yönetmelik “ hükümlerine kesinlikle uyulmalıdır.
27
C. SENTEZ
C.1. İLİN SOSYAL VE DEMOGRAFİK NİTELİKLERİ
1927 yılında Türkiye'de 63 il bulunmaktayken, idari bölünüş yapısında gerçekleştirilen değişikliklerin sonucu olarak 2000 yılında bu sayı 81'e yükselmiştir.
1927 yılında Türkiye'nin nüfusu 13.648.270 , Antalya ilinin nüfusu 206.270 olarak tesbit edilmiş ve il nüfus büyüklüğü açısından 63 il arasında 29. sırada yer almıştır.
İlin yüzölçümü 20.723 km2 ile Türkiye'nin yaklaşık %2.7'sini oluşturmaktadır. Antalya'da kilometrekareye düşen kişi sayısı 1927 yılında 11 kişi iken, 2000 yılında 83 kişiye yükselmiştir.
Antalya ilinin ortalama hanehalkı büyüklüğü yavaş bir şekilde azalmaktadır. 1955 yılında bu ilin ortalama hanehalkı büyüklüğü 5.3 kişi iken, 2000 yılında 4 kişiye düşmüştür.
Antalya ili Anadolu'nun güneybatısında 29° 20' - 32° 35' doğu boylamları ile 36° 07' - 37° 2' kuzey enlemleri arasında yer almaktadır. Yüzölçümü 20.723 km2 olup, Türkiye yüzölçümünün %2.6'sı kadardır.
28

İlde mevcut 547 adet köy merkezi ve 1381 mahalle olmak üzere toplam 1928 adet yerleşim birimi bulunmaktadır. Bu yerleşim birimlerinden 503 köy ile 945 mahalle olmak üzere 1448 ünitenin içme suyu yeterli; 16 köy 22 mahalle olmak üzere toplam 38 ünitenin içme suyu yetersiz, 28 köy 414 mahalle olmak üzere 442 ünite susuzdur.
C.4.2. İÇME VE KULLANMA SUYU
İnceleme alanında, içme ve kullanma suyu ihtiyacı, şehir şebekesinden sağlanacaktır. İnceleme alanında yeraltı suyu için gerekli jeolojik-jeofizik etütlerin yapılarak içme ve kullanma suyu temin edilebileceği tahmin edilmektedir. Bu etütler neticesinde açılacak olan sondaj kuyularından elde edilecek suyun fiziksel, kimyasal ve bakteriyolojik analiz sonuçlarının uygun olması halinde içme ve kullanma suyu olarak değerlendirilmesi mümkündür. 34
C.5. TURİZM
İlin kara, deniz ve hava yolları ile iç ve dış pazarlarla bağlantılı olması her yönü ile turizm kapasitesini artırmaktadır. Antalya İli Türkiye'nin en büyük deniz limanlarından birine ve hava trafiği bakımından ikinci büyük hava limanına sahiptir.
Ülke turizminin öncüleri arasında yer alan ve turistik potansiyeli yüksek olan Antalya İline her yıl kara, deniz ve özellikle havayolu ile çok sayıda turist gelmektedir. 2011 yılı Aralık sonu itibarıyla Antalya' ya gelen turist sayısı 9 milyonu geçmiştir.
Antalya, Türkiye'nin ve dünyanın en önemli turizm bölgelerinden biridir. Merkez, Kaş, Kale, Kemer, Serik, Manavgat, Alanya ve Gazipaşa ilçelerinde Bakanlar Kurulunca ilan edilmiş toplam 21 Turizm Merkezi bulunmaktadır.
İlde 559 adet Turizm İşletme Belgeli Tesis, 129 adet Yatırım Belgeli İşletme Halindeki Tesis ve 241 Turizm Yatırım Belgeli Tesis mevcuttur. Bu tesislerdeki toplam yatak sayısı 263 136'dir
İlde 822 adet seyahat acentesi bulunmaktadır.
C.5.1. MİLLİ PARKLAR
Antalya sınırları dahilinde 4 adet Milli Park ve 1 adet Tabiat parkı toplam 79,366 hektarlık sahada hizmet vermektedir. Antalya Milli Park Müdürlüğü'nün çalışma alanı Türkiye'nin turizm yönünden en yoğun faaliyetlerinin olduğu arkeolojik, estetik, kendine mahsus zengin bitki ve hayvan topluluğuna sahip eşsiz güzellikle jeoformolojik ve jeolojik özellikler içermektedir.
1. Olimpos - Beydağları Sahil Milli Parkı
2. Köprülü Kanyon Milli Parkı
3. Termessos (Güllükdağı) Milli Parkı
4. Altınbeşik Mağarası Milli Parkı
5. Kurşunlu Şelalesi Tabiat Parkı
Bu milli parklar ve Kurşunlu Şelalesi Tabiat Parkı içerisinde; yerli ve yabancı turistlerin günübirlik dinlenme ihtiyaçlarına, çadırlı kamp ve karavan ihtiyaçlarına cevap vermek üzere 7 adet Günübirlik Dinlenme alanı, 2 adet Çadırlı Kamp ve karavan alanı mevcuttur.
Akdeniz Körfezinin batı sahilinde muhteşem güzellikte doğal plajlar antik şehirler vardır. Çıralı ve Adrasan Plajı bunlardan en güzel ve uzun olanıdır. Milli Park giriş noktasından itibaren Topçam, Küçük Çaltıcak, Büyük Çaltıcak, Kargıcak 1-2 gibi günübirlik mesire alanlara uzun plajlara sahip orman ve denizin kucaklaştığı ender tabiat harikalarıdır.
Ayrıca Milli Park içinde Göynük Çadırlı Kampı (100 çadır) ve Kemer'e 3 km mesafede Kındılçeşme Çadırlı Kamp alanı (225 çadır) bulunmaktadır. Kemer içerisinde özel 35
müteşebbislerce düzenlenip işletilen Folklorik Yörük Parkı, Ayışığı Parkı da milli parkın önemli değer ve güzelliklerindendir.
Phaselis Antik Kenti jeolojik, tarihi, flora ve fauna güzelliklerin bulunduğu bir yol kavşağı niteliğindedir. Çıralı Sahili, Olimpos Limanı ve Yanartaş, Milli Park'ın sembol kaynaklarındandır.
C.6. GATAB GÜNEY ANTALYA ALTYAPI BİRLİĞİ
Antalya İli Güney Batı Kıyılarında; Antalya Limanından Gelidonya Burnu'na kadar uzanan 80 km. uzunluğunda 3 km. derinliğindeki alanda seçilmiş, kitle turizmine cevap verecek, toplu yatak kapasitesi yaratmak amacıyla girişilmiş bir projedir.
Bu proje Ülkemizin plan, program, finansman ve işletme konularını birlikte ele alan ilk entegre turizm projesidir. Proje alanında yapılan turizm altyapısının tek elden işletilmesini sağlamak amacıyla Turizm Bakanlığı. İI Özel İdaresi, Kemer, Beldibi, Göynük, Çamyuva, Tekirova, Adrasan Belediyeleri ile Ulupınar ve Kuzdere köylerinin oluşturduğu "Güney Antalya Turizmi Geliştirme ve Altyapı İşletme Birliği (GATAB)" kurulmuştur.
36
ADRASAN (KUMLUCA –ANTALYA)
1/25000 ÖLÇEKLİ ÇEVRE DÜZENİ PLANI
PLAN HÜKÜMLERİ
A - GENEL HÜKÜMLER
1. Bu plan, plan kararları, plan hükümleri ve plan açıklama raporuyla bir bütündür.
2. Bu planın onayından sonra idari sınırlarda olabilecek değişikliklerde, plan değişikliğine gerek kalmaksızın yeni idari sınırlar geçerli olacaktır.
3. Bu plandan ölçü alınarak uygulama yapılamaz. Bu plan ile belirlenen kentsel gelişme alanı sınırları imar planı çalışmalarında bu planda projeksiyon nüfuslarına göre belirlenen alansal büyüklüğü aşmayacak şekilde doğal, yapay ve yasal eşikler çerçevesinde kesinleşir.
4. İmar planlarının yapımı aşamasında; 3194 sayılı İmar Kanunu ve “Plan Yapımına Ait Esaslara Dair Yönetmelik” te belirtilen ve planların yapımı sırasında temin edilmesi gereken veriler ilgili kamu kurum ve kuruluşlarından elde edilerek bu görüşlerde belirtilen hususlar planlara yansıtılacaktır.
5. 3621 sayılı Kanunu kapsamına giren alanlarda “Kıyı Kanunu” ve “Kıyı Kanununun Uygulanmasına Dair Yönetmelik” hükümleri çerçevesinde uygulama yapılacaktır. Kıyılar, Devletin hüküm ve tasarrufu altındadır. Kıyılar, herkesin eşit ve serbest olarak yaralanmasına açıktır. Kıyı ve sahil şeritlerinden yararlanmada öncelikle kamu yararı gözetilir.
6. Bu planın onayından önce, 3194 sayılı İmar Kanunu’nun, “Plansız Alanlar İmar Yönetmeliği” kapsamında ya da dönemin ilgili diğer mevzuatına göre uygulama görmüş alanların hakları geçerlidir. Bu alanlarda yoğunluk artışı ve kullanım değişikliği getirecek plan değişikliği/revizyonu yapılamaz.
7. 1/25.000 ölçekli planın onama tarihinden önce mevzuatına uygun olarak onaylanmış 1/5000 ve 1/1000 ölçekli planlar geçerlidir. Onaylı 1/1000 ölçekli planı olan alanlarda uygulama onaylı imar planlarına göre yapılır. Onaylı imar planı ya da onaylı mevzii imar planı dışında arazi kullanma kararı getirilen alanlarda 1/1000 ölçekli Uygulama İmar Planı onanmadan inşaat uygulaması yapılamaz.
8. Bu planın onayından önce ilgili mevzuat hükümlerine uygun olarak ilgili idarelerce onaylanmış alt ölçekli imar planları ile bu planlara göre yapılmış ve ilgili mevzuat hükümlerine göre ruhsat almış diğer yapıların hakları saklıdır.
37
9. Kıyı kenar çizgisinin deniz yönünde kalan alanlarda hazırlanacak imar planları 3621 sayılı Kıyı Kanunu ile ilgili diğer yönetmelik hükümleri uyarınca hazırlanarak onaylanacaktır.
10. Sosyal ve teknik altyapının gerektirdiği su depoları, GSM baz istasyonları, arıtma tesisleri, trafo ve benzeri altyapı kullanımları için konaklama, lojman ve sosyal tesis içermemek ve ilgili kurum ve kuruluş görüşleri alınmak, turistik tesislere ait olan arıtma tesisleri ile su depoları kendi mülkiyetlerinde olmak ve kıyıda sahil şeridinin 1. Bölümünde kalmamak şartıyla 1/25000 ölçekli plan değişikliği aranmaksızın 1/5000 ölçekli nazım imar planı ve 1/1000 ölçekli uygulama imar planları ile yapılabilir.
11. Bir kadastral parselin yüzde ellisinden fazlası bu planla bir kentsel kullanım lekesi (konut, turizm tesis alanı gibi) içerisinde kalıyorsa, alt ölçekli planlarda doğal eşiklerde dikkate alınarak parselin tamamı için kentsel kullanıma yönelik karar getirilebilir. Ancak bu planın onayından sonra tevhit edilerek büyütülen parsellerde bu hüküm uygulanmaz.
12. İnşaat alanı net imar parseli üzerinden hesaplanır. Plan bütünündeki tüm yapıların Emsal hesabında “Planlı Alanlar Tip İmar Yönetmeliği” ndeki Emsal tanımına uyulması zorunludur.
13. Bu plan kapsamında yapılacak tüm yapılara kot; doğal zeminin bozulmasını önleyecek şekilde binanın oturduğu tabii zeminin köşe kotları ortalamasından verilecektir. Yapılaşmalarda bitki varlığının bozulmamasına özen gösterilecektir.
14. Planlama alanı içerisinde kalan her türlü yapıya ilişkin mimari projelerde (tadilatlar dahil olmak üzere) “Deprem Bölgelerinde Yapılacak Binalar Hakkında Yönetmelik” hükümlerine uyulması zorunludur.
15. Taşkın alanlarında, 4373 sayılı “Taşkın Sulara, Su Baskınlarına Karşı Korunma Kanunu” ve ilgili yönetmelik hükümleri geçerlidir. Taşkın alanları ile ilgili onaylı jeolojik ve jeoteknik etüt raporunda belirtilen hususlara uyulacaktır.
16. Bu Planın onayından sonra bu planın ilke ve stratejileri ile plan karar ve hükümlerine uygun olmak koşulu ile 1/5000 ölçekli Nazım İmar Planının bütüncül olarak hazırlanması esastır.
17. Bu plan ile tanımlanan planlama alanı içerisinde yer alan meskun yerleşim alanlarında bulunması olası kentsel, sosyal ve teknik alt yapı alanlarına ilişkin eksik sosyal donatı alanlarının 1/5000 ölçekli nazım imar planı çalışmalarında öncelikle mevcut kentsel yerleşik alanlardan karşılanması gerekmekte olup, karşılanamaması durumunda bu planda tanımlanan kentsel gelişme alanlarında kentsel yerleşim alanlarının kentsel, sosyal ve teknik altyapı alanlarına ilişkin eksik donatı alanlarının karşılanması zorunludur.
18. Planlama alanı içerisinde imar planları yapılırken 2863 sayılı Kültür ve Tabiat Varlıklarını Koruma Kanunu kapsamında kalan alanlar için, Kültür Varlıklarını Koruma Bölge Kurulu ve Tabiat Varlıklarını Koruma Komisyonunun görüşü alınmak zorundadır.
38
19. Bu planda orman, 2b, tarım alanı, makilik fundalık alan olarak gösterimi yapılmakla beraber bu kullanımların dışında kaldığı ilgili idaresince/idarelerince tespit edilmiş olan alanlarda; varsa bu planın onayı öncesinde ilgili mevzuatına uygun olarak onaylanmış imar planı koşulları geçerlidir.
20. Planlama alanı içerisinde sulama alanları ve dere taşkın sahalarında Devlet Su İşleri Bölge Müdürlüğünün görüşü doğrultusunda işlem yapılacaktır. Sulama ve taşkın alanı koruma sınırlarının alt ölçekli planlarda gösterilmesi zorunludur.
21. 7269 Sayılı Umumi Hayata Müessir Afetler Nedeniyle Alınacak Tedbirler Ve Yapılacak Yardımlara Dair Kanun ve ilgili yönetmelik hükümlerine uyulacaktır.
22. Yapı adaları içerisinde kalan doğal suyolları; duvar, çit ve bina gibi yapılarla kesilmeyecektir. Doğal su akışı kontrollü olarak, serbest akışına devam edebilecek nitelikte direne edilecektir.
23. İmar Planları yapılırken Onaylı jeolojik ve jeoteknik etüt raporunda belirtilen hususlara uyulacaktır.
24. Orman alanları, 6381 sayılı “Orman Kanunu” ve ilgili yönetmelikleri çerçevesinde korunacaktır.
25. Bu plandan önce inşaa edilmiş olan mevcut yapılar "Afet Bölgelerinde Yapılacak Yapılar Hakkındaki Yönetmelik" hükümlerine uygun olarak gerektiğinde belediyesince yaptırılacak jeolojik ve jeoteknik etüdler sonucu (ilgili idare tarafından onaylanarak) gerekli görülmesi halinde takviye edilecektir.
26. Bölgesel olarak ilgili kurum ve kuruluşlarca yapılacak olan enerji, iletişim, ulaşım vb. altyapının yer ve güzergâh seçiminde ve doğal gaz boru hatları ve tesislerinde ilgili idarece onaylanacak jeolojik ve jeoteknik etüt raporlarına uyularak gerekli güvenlik önlemleri alınacaktır.
27. Yeraltı ve yerüstü su kaynaklarını kirletici faaliyetlere kesinlikle izin verilmeyecektir.
28. İçmesuyu ve tarımda sulama amacıyla kullanılan ve kullanılacak olan barajların su kaynakları ve çevresindeki su toplama havzaları ile rezerv alanları korunacaktır.
29. İçme ve kullanma suyu kaynağı olarak belirlenmiş alanlarda “Su Kirliliği Kontrolü Yönetmeliği” hükümleri geçerli olup, içme ve kullanma suyu koruma kuşakları içinde kalan tüm kentsel ve kırsal yerleşmelerin altyapıları öncelikle ele alınıp iyileştirilecektir. Bu alanlarda yapılacak uygulamalarda Orman ve Su İşleri Bakanlığı ve Devlet Su İşleri Genel Müdürlüğü’nün görüşü alınacaktır.
39
30. Katı atıkların düzenli toplanması ve depolanması esas olup, bu alanlarda “Katı Atıkların Kontrolü Yönetmeliği” hükümlerinde belirlenen kriterler çerçevesinde uygulama yapılacaktır.
31. Planlama Alanı bütününde toplu arıtma sistemlerine geçilmesi konusunda entegre projelere ağırlık verilecektir.
32. Kentsel gelişme alanlarında ilgili idarelerce;
32.1. Sağlıklı ve yeterli içme kullanma suyunun temini; bu suların dezenfeksiyonun sağlanması ve buna ilişkin yeni altyapı oluşturulması,
32.2. Kanalizasyon ve atık su, izale ve bertaraf altyapısının usul ve tekniğine uygun olarak gerekli sıhhi şartlara haiz olacak şekilde inşa edilerek kullanıma verilmesi,
32.3. İnsan sağlığı açısından önem arz eden kemirici nitelikteki haşere kontrolünün ve mücadelesinin sağlanması ve üremeleri için uygun olan fiziki ortamların yok edilmesi veya en aza indirilmesi,
32.4. Muhtemel yangınlara karşı gerekli tedbirlerin alınması.
32.5. Halkın yeme, içme, dinlence, eğlence ve konaklama alanlarındaki tesislerin gerekli sıhhi hijyenik ve teknik şartlara haiz olacak şekilde faaliyet göstermelerinin temini, rutin ve periyodik kontrollerin yapılması, kontrol sonuçlarına göre gerekli işlemlerin uygulanması gerekmektedir.
33. İmar planında, arazi ve arsa düzenlemeleri; 3194 sayılı İmar Kanunu hükümleri doğrultusunda yapılacaktır. Bu uygulamalar yapılıp onaylanmadan yapı ruhsatı verilemez.
34. Kadastral parseller imar parseline dönüştürülmeden inşaat uygulaması yapılamaz.
35. Uygulama imar planında, sosyal ve teknik altyapı alanı olarak belirlenen alanlar kamu eline geçmeden inşaat uygulamasına geçilemez.
36. Bu plan kapsamındaki mimari projelerde 04.04.1991 gün ve TS:9111 sayılı TSE Teknik Kurulu Kararı ile belirlenen "Özürlü İnsanların İkamet Edeceği Binaların Düzenlenmesi Kuralları" na ilişkin iç mekân mimari standartları göz önüne alınmak suretiyle, bedensel özürlü insanların, yeni yapılacak turizm yapılarını, resmi kurum ve kuruluşlara ait yapıları ve umumi binaları kullanabilmelerini sağlayacak düzenlemelerin getirilmesi mecburidir.
40
37. İnşaat emsali imar parseli üzerinden hesaplanır. Eğimden ve kot farkından dolayı kat kazanılamaz. Topografyadan kaynaklanan zorunluluklardan dolayı zemin kotu altında kat yapılması halinde bu kat emsale dâhildir.
38. Bu plan hükümlerinde yer almayan konular hakkında Kıyı Mevzuatı, 3194 sayılı İmar Kanunu ve bu kanunun ilgili yönetmelikleri, 5226/2863 sayılı Kültür ve Tabiat Varlıklarını Koruma Kanunu ve ilgili yönetmelik hükümleri ve diğer ilgili mevzuat hükümlerine uyulacaktır.
B - ÖZEL HÜKÜMLER
1. KENTSEL YERLEŞME ALANLARI
Bu planla gösterilmiş/belirlenmiş kentsel yerleşik alanlar ve kentsel gelişme alanlarını birlikte ifade eder.
Bu planda kentsel yerleşme alanı olarak tanımlanmış alanlarda, eğitim tesisleri, sağlık tesisleri, yeşil alanlar, kamu kurum alanları, ,trafo,vb. sosyal ve teknik alt yapı alanları ile ticaret alanları ,konut alanları, küçük sanayi alanları, turizm tesis alanları, Konut dışı kentsel çalışma alanları vb. çalışma alanları yer alabilir.
1.1KENTSEL YERLEŞİK VE GELİŞME ALANLARI
1.1.Plan üzerinde;
*Orta yoğun kentsel yerleşik alanı olarak gösterilen bu alanlarda net yoğunluk 50 kişi/ha. dır.
*Az yoğun kentsel yerleşik alan olarak gösterilen bu alanlarda net yoğunluk 25 kişi/ha. dır.
*Az yoğun kentsel gelişme alanı olarak gösterilen bu alanlarda net yoğunluk 25 kişi/ha. dır.
1.2. Kentsel yerleşme alanı olarak tanımlı alanlarda yapılaşma koşulları alt ölçekli planlarda ilgili idaresince belirlenecektir. Kat yüksekliği Hmax:2 kattır.
1.3. Bu plan ile belirlenen nüfus esas olmak üzere, alt ölçekli imar planı çalışmaları sırasında çevre imar bütünlüğü de dikkate alınarak kentsel yerleşme alanlarında yoğunluk transferi yapılabilir. Yoğunluk transferi sonrasında artan nüfusun ihtiyacı olan sosyal donatı alanları alt ölçekli planlarda ayrılmak zorundadır.
2. TURİZM YERLEŞME ALANLARI
2.1 Bu planda turizm tesis alanı olarak gösterilmiş alanlarda turizm tesis ve kullanımları, günübirlik tesis alanları ile gerekli kentsel sosyal altyapı ve kentsel teknik altyapı alanları yer alabilir.
2.2 Planda Turizm Tesis Alanı olarak gösterilmiş veya bu planda yerleşme (konut) alanları olarak gösterilip alt ölçekli planlarda Turizm Tesis Alanı yapılması öngörülen alanlarda, 2634 sayılı “Turizm Teşvik Kanunu” ve ilgili yönetmeliklerde tanımlanan turizm tesis ve kullanımları yer alabilir. 41
2.3 İmar planlarında ve tesislerin mimari projelerinde topoğrafya ve doğal bitki örtüsü ile çevre karakteristiklerine uygun çözümler getirilecektir.
2.4 Bir parselde tesis bütünlüğü içinde birden fazla yapı yapılabilir. Ancak bu tür parsellerde tesis bütünü için kat mülkiyeti kurulması zorunlu olup yapılar için ayrı ayrı (bağımsız olarak) kat mülkiyeti kurulamaz. İnşaat cephesi ve inşaat derinliği yöresel mimari ve yapılaşma dokusu dikkate alınarak, alt ölçekli planlarda belirlenecektir.
2.5 Asma kat, kat adedinden sayılmaz. Emsale ve maksimum bina yüksekliğine dâhildir.
2.6 Bodrum kat yapılabilir. Açık çıkmalar kapalı alana dönüştürülemez.
2.7 Emsal hesabında Planlı Alanlar Tip İmar Yönetmeliğindeki emsal tanımına uyulması zorunlu olup turizm tesislerinde yapılabilecek olan ve tesisleri birbirine bağlayan geçitler, açık oyun alanları, açık yüzme havuzu ve sabit olmayan tesisler inşaat emsaline dâhil değildir. Yapıların çevresinde iklimlendirme ve izolasyon açısından yalıtım amaçlı üstü kapalı kazı ve dolgu yapılabilir.
2.8 YAPILAŞMA KOŞULU;
Bu alanlarda;
Otel ve Tatil Köyü yapılması durumunda;
• Maksimum Emsal (KAKS)= 0.30
• Kot aldığı noktadan itibaren maksimum bina yüksekliği (hmax)=6.50 m. (2 kat)
• İfraz sonucu elde edilebilecek minimum parsel büyüklüğü=7 500 m²
diğer Turizm Tesisleri, Tatil Villası, Apart ve Pansiyon yapılması durumunda;
• Maksimum Emsal (KAKS)= 0.20
• İfraz sonucu elde edilebilecek minimum parsel büyüklüğü=5 000 m²
• Yapı yapılabilecek minimum parsel büyüklüğü=2 000 m²
• Kot aldığı noktadan itibaren maksimum bina yüksekliği (hmax)=6.50 m. (2 kat)
2.9 Sahil şeridinin ikinci 50 m.lik bölümünde kalan alanlarda sahil şeridinin gerisindeki turizm tesisinin tamamlayıcısı niteliğinde günübirlik turizm yapı ve tesisleri yer alabilir. Turizm tesisinin devamı ve tamamlayıcısı niteliğinde olan günübirlik tesis kullanımlarının bulunduğu imar parsellerinde Emsal hesabı, turizm tesisi için öngörülen Emsal değerleri dikkate alınarak, parselin sahil şeridinin (varsa) birinci 50 metrelik bölümü dışında kalan kısmı üzerinden yapılır.
2.10 Günübirlik turizm yapı ve tesisleri olarak tanımlanan kısımda yapılaşma olması durumunda yapılacak tesislerin toplam inşaat alanı bu kısmın minimum %5’i kadar olabilir. kalan yapılaşma hakkı 100 m.lik sahil şeridinin gerisindeki kısımda kullanılabilir. Bu durumda sahil şeridinin gerisindeki yapılaşma taban alanı bu alanın %50’ini geçemez.
2.11 Sahil şeridinin ikinci bölümünde kalan kısımlarda 3621 sayılı “Kıyı Kanununun Uygulanmasına Dair Yönetmelik” hükümlerinin 13. 14. ve 17. maddelerinde tanımlanan günübirlik turizm yapı ve tesisleri yer alabilir.
2.12 Bu bölümde yapılacak yapılarda maksimum bina yüksekliği hmaks= 4.50m. (1 kat)/ 42
asma kat yapılması halinde hmaks=5.50 m. (1 kat)’dır ve asma kat Emsale dahildir.
2.13 Planda turizm tesis alanları olarak gösterilen alanlarda plan hükümlerinin “Günübirlik Tesis Alanları” maddesinde tanımlanan koşullara uygun olarak günübirlik turizm yapı ve tesisleri yapılabilir.
2.14 Turizm tesis alanlarında yapılan turizm tesis ve yapıları sonradan hiçbir biçimde başka bir amaç için kullanılamazlar.
2.15 Turizm tesis alanlarında toplamı 20 m2 büyüklük ve 3.50 m yüksekliği geçmemek koşuluyla yapılacak danışma, giriş ve güvenlik üniteleri emsale dâhildir. Bu yapılarda çekme mesafesi sınırlaması aranmaz.
2.16 Parsel içerisinde ruhsata bağlanmak şartı ile temelsiz (Sökülüp takılabilir malzemeden, bungalov vb. türde) yapılar yapılabilir. Bu yapılar da çekme mesafelerine uyulması zorunludur, konaklama amacı ile kullanılabilir ve toplam inşaat alanına dahildir. Hmax:3,50 m yi geçemez.
3. GÜNÜBİRLİK TESİS ALANLARI
3.1. “G” lejantı verilecek alanlarda konaklama üniteleri içermeyen sadece günlük ihtiyaçları karşılamaya yönelik olan duş, gölgelik, soyunma kabini, wc, büfe, lokanta, pastahane, çayhane, yüzme havuzu ve benzeri tesisler yapılabilir. Yan bahçe çekme mesafesi 5metredir. E= 0.05 yapı yüksekliği en fazla hmax.:4.50 m. (1 kat) olacaktır.
3.2. Kullanım ayrım çizgisi ile konaklama tesislerinden ayrılan günübirlik tesis alanlarından, konaklama tesisinin devamı niteliğinde olup aynı parsel bütününde kalan alanlardaki günübirlik tesisler parsel içerisinde yapılacak tesislerin tamamlayıcısı olabilir. Bu alanlarda, ‘günübirlik tesis alanları’ için belirlenen kullanımlar geçerlidir.
4. TARIM ALANLARI
4.1. Tarımsal Amaçlı Yapılar: toprak koruma ve sulamaya yönelik altyapı tesisleri, entegre nitelikte olmayan hayvancılık,(besicilik) ve su üretim ve muhafaza tesisleri ile zorunlu olarak tesis edilmesi gerekli olan mütemilatlar, mandıralar, sütçülük),üreticinin bitkisel üretime bağlı olarak elde ettiği ürünü için ihtiyaç duyacağı yeterli boyut ve hacimde depolar, un değirmeni, tarım alet ve makinelerinin muhafazasında kullanılan sundurma ve çiftlik atölyeleri, seralar, tarımsal işletmede üretilen ürünün özelliği itibariyle hasattan sonra iki saat içinde işlenmediği takdirde ürünün kalite ve besin değeri kaybolması söz konusu ise bu ürünlerin işlenmesi için kurulan tesisler ile Gıda, Tarım ve tarım ve köy işleri Bakanlığı tarafından tarımsal amaçlı olduğu kabul edilen entegre nitelikte olmayan diğer tesislerdir. Entegre nitelikte olmayan soğuk hava depoları da bu kapsamdadır.
43
4.2. Tarım alanlarında yapılacak ifraz işlemlerinde 5403 sayılı kanun ve bu kanuna istinaden çıkarılmış yönetmelik hükümleri uyarınca işlem yapılacaktır.
4.3. Tarım dışı kullanım taleplerinin, öncelikle niteliği en düşük tarım alanlarında değerlendirilmesi esastır.
4.4. Tarımsal amaçlı yapılar kullanım amacı dışında kullanılamaz ve dönüştürülemez.
4.5. Eğitim, sağlık gibi sosyal ve teknik altyapı tesisleri için gerekli alanların kentsel alanlardan karşılanamaması halinde, ilgili kurum ve kuruluşların görüşü alınarak, öncelikle marjinal tarım arazilerinde yer seçilmesi kaydıyla uygulama yapılabilir.
4.6. Nitelikli tarım toprakları ile fiilen sulanan veya sulama projeleri ilgili kuruluşlar tarafından hazırlanmış ve yatırım programına alınmış / alınacak tarım topraklarının tarımsal üretim amaçlı korunması esastır. Nitelikli tarım alanlarında, mutlak tarım arazileri, özel ürün arazileri, dikili tarım arazileri ile sulu tarım arazileri için 5403 sayılı yasada öngörülen ifraz koşulları geçerli olacaktır.
4.7. Tarım alanlarında uygulamalar bu plan ile verilmiş olan yapılanma koşullarını aşmamak kaydıyla, 3194 sayılı imar kanunu; "Plansız alanlar Yönetmeliği” nin 6.bölüm’ünde belirtilen esaslara göre yapılır.
4.8. 5403 sayılı Kanun'un geçici 1. Maddesi uyarınca tarım kullanımı dışına çıkarılmış alanlarda bu planın marjinal tarım arazilerine ilişkin hükümleri uygulanır.
4.9. Tarım arazilerinin amaç dışı kullanımı taleplerinde, 5403 sayılı "Toprak Koruma ve Arazi Kullanım Kanunu" çerçevesinde işlem yapılacaktır.
4.10. Başbakanlık, Gıda, Tarım ve Hayvancılık Bakanlığı, ilgili bakanlıklar ve bunların bağlı kuruluşları tarafından desteklenen projeye dayalı tarımsal faaliyetlerde, tarımsal amaçlı yapı yapılması durumunda (tarımsal kalkınma kooperatiflerince uygulanan projeler, üretici birlikleri/kooperatifleri tarafından uygulanan projeler, Avrupa Birliği kaynaklı projeler, Dünya Bankası destekli projeler, sosyal riski azaltma projesi kapsamında uygulanacak projeler, kırsal kalkınma yatırımlarının desteklenmesi programı kapsamında uygulanacak projeler gibi) ve şahısların süt inekçiliği ve besi hayvancılığı ile ilgili yapacakları en az 500 başlık yatırımlarda "4.11.1. Mutlak Tarım Arazileri", "4.11.2. "Dikili Tarım Arazileri", 4.11.3. "Özel Ürün Arazileri" için bu planda belirlenen emsal değerleri E=0,10 olarak kullanılabilir.
4.11. Tarımsal Arazi Sınıfları
4.11.1. Mutlak Tarım Arazileri
44
- Bu alanlarda; tarımsal amaçlı yapılar, 4.1. Maddesindeki tanımlar çerçevesinde yapılabilir.
-Bu alanlarda; emsal (E): 0.05'dir.
-Bir parsel üzerinde müştemilat hariç birden fazla yapı yapılamaz. Müştemilat binaları inşaat alanına dâhildir. Bir yapıda birden fazla bağımsız bölüm bulunabilir.
-Çiftçinin barınabileceği konut yapılması durumunda max. İnşaat alanı 75 m2’yi geçemez. Bu yapılar, tarımsal amaçlı yapılar için belirlenmiş emsal değerine dâhildir.
-Tarım alanlarında bu koşullara uygun yapılan yapılar, amacı dışında kullanılamaz.
4.11.2. Dikili Tarım Arazileri
-Bu alanlarda; 4.11.1. Maddesindeki koşullar geçerlidir.
4.11.3. Özel Ürün Arazileri
-Bu alanlarda; 4.11.1. Maddesindeki koşullar geçerlidir.
4.11.4. Örtü Altı Tarım Arazileri
-Bu alanlarda; tarımsal amaçlı yapılar 4.1. Maddesindeki tanımlar çerçevesinde yapılabilir.
-Bu alanlarda; emsal (e): 0.05'dir.
-Bir parsel üzerinde müştemilat hariç birden fazla yapı yapılamaz. Müştemilat binaları inşaat alanına dâhildir. Bir yapıda birden fazla bağımsız bölüm bulunabilir.
-Çiftçinin barınabileceği konut yapılması durumunda max. İnşaat alanı 75 m2’yi geçemez. Bu yapılar, tarımsal amaçlı yapılar için belirlenmiş emsal değerine dâhildir.
-Tarım alanlarında bu koşullara uygun yapılan yapılar, amacı dışında kullanılamaz.
-Seralar emsale dâhil değildir.
4.11.5. Marjinal Tarım Arazileri
-Bu alanlarda; tarımsal amaçlı yapılar 4.1. Maddesindeki tanımlar çerçevesinde yapılabilir.
-Doğal afet sonrası ortaya çıkan geçici yerleşim yeri ihtiyacı marjinal tarım arazilerinde karşılanabilir.
-Bu alanlarda; emsal (e): 0.10'dir. 45
-Çiftçinin barınabileceği konut yapılması durumunda max. İnşaat alanı 100 m2’yi geçemez. Bu yapılar, tarımsal amaçlı yapılar ile yukarıda belirtilen tesisler için belirlenmiş emsal değerine dâhildir.
5. REKREASYON ALANI
5.1. Bu alanlarda konaklama tesisi yapılamaz.
5.2. Bu alanlarda bölgenin doğal nitelikleri göz önüne alınarak kullanım ve yapılanma koşulları alt ölçekli planlarda belirlenmek üzere kullanım çeşitliliği getirilebilir. Temalı parklar, spor alanları, fuar ve rekreasyon alanları v.b. kullanımlar yer alabilir.
5.3. Yerleşim alanları içindeki aktif kentsel yeşil alanların dağılımı 3194 sayılı "İmar Kanunu" ve ilgili yönetmeliklerinde belirlenen standartlar çerçevesinde belirlenecektir.
6. ORMAN ALANLARI
6.1. Bu planda "orman alanı" olarak gösterilen alanlar, devlet ormanları, hükmi şahsiyeti haiz amme müesseselerine ait ormanlar, özel ormanlar veya muhafaza ormanları, ağaçlık/ ağaçlandırılacak alanlar olup, 6831 sayılı Orman Kanunu hükümlerine tabi alanlardır.
6.2. Uygulamada sınırlar konusunda tereddüt oluşması halinde orman kadastro sınırları esas alınır.
6.3. Planda hangi kullanımda kaldığına bakılmaksızın orman mülkiyetinde olan ve Orman Genel Müdürlüğü’ne tahsisi yapılan alanlar, bakanlığın ve ilgili kurumların görüşlerinin ve ilgili izinlerin alınması kaydıyla, çevre düzeni planı değişikliğine gerek kalmaksızın tahsis süresi dâhilinde tahsis amacına uygun olarak kullanılabilir.
6.4. Orman alanları içinde, özel mülkiyeti kesinleşmiş (tapuya tescil edilmiş) alanlarda sadece konut, tarım ve hayvancılıkla ilgili yapılar yer alabilir; müştemilatlar emsale dâhildir.
Yapılaşma koşulu: Emsal= 0.05 H max= 2 kat Max. İnş. Alanı:100 m2
6.5. Orman kanununun 2. Maddesinin b bendine konu orman vasfını yitirmiş alanlarda hukuki durumda olabilecek değişikliklerin sonucuna göre orman genel müdürlüğü görüşü öncelikli olmak üzere, plan yapımına dair görüş alınan ilgili tüm kamu kurum ve kuruluşlarının görüşlerini almak kaydıyla, bu planda belirlenen nüfus projeksiyonu, emsal ve yoğunluk değerleri aşılmadan çevre düzeni planı tadilatı yapılmaksızın alt ölçekli planlar yapılabilir. 46
7. SİT VE KORUMA ALANLARI
7.1. Bu alanlarda 2863 sayılı Kültür ve Tabiat Varlıklarını Koruma Kanunu ve ilgili yönetmeliği ile ilgili Kurul kararlarına göre uygulama yapılacaktır.
7.2. Sit alanlarında kullanım kararları, ilgili kurum ve kuruluların görüşleri alınmak ve bu planın ilke ve stratejilerine aykırı olmamak koşuluyla bakanlığın uygun görüşü alınarak, ilgili idaresince hazırlanacak olan koruma amaçlı imar planları ile belirlenecek olup, Kültür Varlıklarını Koruma Bölge Kurulu’nun uygun görüşü doğrultusunda kesinleşecektir.
7.3. Antalya Koruma Bölge Kurulu tarafından korunması gerekli taşınmaz kültür varlığı olarak tescil edilen yapılar ve koruma alanları bu planda ölçeği gereği gösterilmemiş olup, alt ölçekli planlar yapılırken bu alanlar dikkate alınacaktır.
8. İSKELELER
8.1. İskeleler hangi özel, tüzel kişi veya kamu kuruluşları tarafından yapılırsa yapılsın özel mülkiyete konu olamaz, kamu kullanımına açık tutulur, hiçbir şekilde kapatılamaz, yolcu geçişi engellenemez, kapı yapılamaz, üzerine gölgelik çardak veya kapalı hacim konulamaz.
9. BALIKÇI BARINAKLARI
9.1. Bu alanlarda 1380 sayılı "su ürünleri kanunu" ile ilişkili "balıkçı barınakları yönetmeliği" hükümleri doğrultusunda uygulama yapılacaktır.
10. EKOLOJİK TURİZM TESİS ALANI
10.1. Ekolojik Turizm Tesis Alanlarında; tarımsal üretime ve bölgenin ekolojik özelliklerine dayalı konaklama tesisleri, bölgede üretilen organik tarım ürünlerinin sergileme, satış vb. yerleri ile yöresel yemeklerin sunulduğu lokantalar ve kahvaltı mekanları yer alabilir.
10.2. Bu alanlarda yapılacak olan yapılarda doğal taş, ahşap vb yapı malzemeleri kullanılması zorunludur.
10.3. Bu alanlarda emsal (E):0,10 hmax:3,50 m olabilir.
10.4. Tarihi LİKYA yolu güzergahında yukarıdaki maddelerde yer alan hükümler geçerlidir.
47
11.ÖZEL PROJE ALANI
- Bu alanlarda konut alanları ve gerekli teknik ve sosyal donatı alanları yer alabilir.
- Yapılarda doğal yapı ve geleneksel mimari dokunun korunması sağlanacaktır.
- Yapıların cephelerinin yöreye özgü ve doğaya uyumlu renk ve malzemeyle yapılması gereklidir. Cephelerde şeffaf malzeme kullanılabilir.
- Kadastral mülkiyet dokusu korunacaktır.
- Bu alanlarda ağaç kesimi yapılmayacaktır.
- YAPILAŞMA KOŞULU;
Konut Alanlarında;
Minimum Parsel Büyüklüğü= 2000m2
Max. İnş. Alanı:100 m2 dir.
48